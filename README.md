 

FIRAT ÜNİVERSİTESİ
Teknoloji Fakültesi
Yazılım Mühendisliği

 

Bitirme Projesi
Acil Kan Uygulaması

16542001 – Bahadır Nişancı



2021
1.	Giriş
1.1.	Projenin Amacı
Acil kan ihtiyacı olan hastaların kısa sürede bağışçı bulmalarını sağlamaktır. Sıkça yaşanan trafik kazaları, yaralama olayları ve doğal afetler nedenleriyle yaralanan hastalar acil kan bağışına ihtiyaç duymaktadır. Kan bankalarındaki eksiklik nedeniyle sıkça yerel vatandaşlar içerisinden kan bağışçısı aranmaktadır.  
Yapılan anket sonucunda insanların, acil ihtiyaç duyulan kan bağışçısını bulmak için yaptıkları ilan ve duyurulara sosyal medya üzerinden ulaştıkları görülmektedir. Ve yine anket sonuçlarından yola çıkılarak verilen ilanların büyük bir çoğunluğunun yanlış konumlarda ki insanlara ulaştığı görülmektedir. 
Hasta yakınları tarafından sosyal medyada ‘acil kan ihtiyacının’ olduğu belirtilen paylaşımlar yeterli insanlara ulaşamamakta veya daha uzun sürmektedir. Kan bağışında zaman çok önemli ve dikkat edilmesi gereken bir durumdur. Yeterli sürede yeterli insanlara ulaşamayan paylaşımlar zamanla bilinçli kişiler tarafından bilinçsizce paylaşılmakta ve olaydan çok zaman sonra yeni gibi paylaşılmaya devam etmektedir. Bu durumda insanları yanıltmakta ve gün geçtikçe insanların bu paylaşımlara itibar etmelerine sebep olmaktadır. 

1.2.	Projenin Kapsamı
Bu proje acil kana ihtiyaç duyan hastaları, hasta yakınlarını, sağlık çalışanlarını, kan bağışçısı olmaya engeli olmayan gönüllü bağışçıları ve çocuk yaşlı fark etmeden tüm insanları kapsamaktadır. Mobil cihazları olan herkes uygulamayı indirebilmekte ve kullanabilecektir.  
Hiçbir zaman kaza geliyorum dememiştir. Bu yüzden tüm insanların kan bağışına ihtiyaç duyabilecekleri unutulmamalı ve bilinçli davranılmalıdır.  

2.	Proje Planı
2.1.	Giriş
Acil kan uygulaması, hasta yakınları veya sağlık çalışanlarının hızlıca ilan verebildikleri bir uygulamadır. Acil kan ihtiyacı olduğunda hastanın yakını veya sağlık çalışanları uygulama üzerinden ilan vermektedir. Bu ilan verildiği konumun çevresinde bulunan insanlara iletilmektedir. Uygulama, ilanları bağışçılara iletirken öncelikle hastane içerisi düşünülerek 200 metre alan içindeki kullanıcılara iletilecektir. Çok kısa bir süre sonra bildirimlere yapılan geri dönüşler incelenerek mesafe 500 metre, 1000 metre şeklinde artmaktadır. Yaklaşık 1 ila 2 dakika içerisinde kan bağışçısı bulunması hedeflenmektedir. 
Uygulama sayesinde ilanın yanlış insanlara iletilmesi engellenmekte ve doğru zamanda doğru kan bağışçısının bulunması amaçlanmaktadır. 

2.2.	Zaman İş Planı
 

2.3.	Önerilen Sistemin Teknik Tanımları
Kullanılan Teknolojiler 
•	Flutter 
•	Dart 
•	FireBase 
•	Adobe XD 
Uygulamanın Çalıştığı Cihazlar 
•	Android Cihazlar 
•	Ios Cihazlar 
•	Web Tarayıcıları 

2.4.	Eğitim Planı
Geliştiricinin projede kullanacağı programlama dilleri, teknolojileri, yazılımları daha verimli kullanma ve projenin daha kaliteli olmasını sağlamak için aldığı eğitimler. 
•	Flutter – Dart Eğitimi 
•	FireBase Eğitimi 
•	Adobe XD Eğitimi 

2.5.	Bakım Planı
Uygulamanın testleri yapıldıktan sonra uygulama mağazalarında yayınlanacak ve kullanımına başlanacaktır. Kullanıcılardan alınan geri dönüşler ile bakımı yapılacak ve geliştirilmesi devam edecektir.  
3.	Sistem Çözümleme
3.1.	Hedef Kitle Anket Çalışması
Bu anket farklı bölgelerde yaşayan ve farklı yaş gruplarında olan insanlarla yapılmıştır. 
3.1.1.	Daha önce kan bağışı yaptınız mı?

  

Anket sonucunda katılımcıların %57,9’u önceden kan bağışı yapmıştır. 

3.1.2.	Kan bağışına engel olacak bir sağlık sorununuz var mı?

  

Kan bağışı yapmamış olan katılımcıların ise %56,3’lük kesiminin kan bağışına engel olan sağlık sorunları olduğu görülmüştür. 
3.1.3.	Kan bağışını nerede yaptınız?





Kan bağışı yapan katılımcıların toplamda sadece  %27,2’lik kesimi acil hastaya kan bağışı yapmıştır. 
3.1.4.	Acil kan ihtiyacı ile ilgili hiç ilan gördünüz mü?

  

Kan bağışı için çeşitli ortamlarda yapılan ilanlarla katılımcıların %84,2’lik büyük bir kesiminin karşılaştığı görülmüştür. Bu sonuçla ilanların kan bağışında önemli bir yere sahip olduğunu söylemek mümkündür. 

3.1.5.	Acil kan ihtiyacı ilanı ile nerelerde karşılaştınız?

 
İlanlar ile karşılaşan katılımcıların büyük bir kısmının ilanlara sosyal medyadan ulaştıkları görülmektedir. 

3.1.6.	İlanda gördüğünüz acil kan ihtiyacı olan bir hastaya kan bağışı yaptınız mı?

  
Çoğunluğu sosyal medyada olmak üzere birçok ortamda kan ihtiyacı ilanları paylaşılmakta ve ihmal edilemeyecek sayıda insanlara ulaşmaktadır. Ancak bu ilanları gören katılımcıların sadece %18,8’lik çok küçük bir kesimi bu ilanlar sonucunda ihtiyaç duyulan kanı bağışlamışlardır. 

3.1.7.	Karşılaştığınız acil kan ihtiyacı ilanlarında belirtilen konumların ne kadarı bulunduğunuz şehirdedir?
  

Son olarak anketimizin en önemli sorularından biri, kan bağışına hangi konumda ihtiyaç duyuluyor? Anket sonucunda kan ihtiyacı ilanı gören katılımcılardan, kan bağışına ihtiyaç duyulan hastanın konumu ve katılımcının kendi konumunu karşılaştırmalarını istedik ve karşılaştırma sonucunu 1’den 5’e kadar oylamalarını istedik. Bunun sonucunda da paylaşılan ilanların yanlış insanlara ulaştıkları görülmektedir. Bu sonuçla soru 3.1.6’nın sonucunun neden düşük olduğu ortaya çıkmıştır. 

3.2.	Sistemin Değerlendirilmesi
Yapılan anket ve çevreyle kurulan iletişimler sonucunda: İnsanların kan ihtiyacından haberdar olmadıkları, haber alınsa bile yanlış zamanda veya yanlış konumda olduğu gözlemlenmiştir.  
Duyarlı insanların bilinçsiz bir şekilde ilanları paylaşmaları sonucunda da ilanlar sürekli etrafta dolaşmaktadır. Bu durum insanların yanlış yönlendirilmesine ve güven kaybetmelerine sebep olmaktadır. 
Zamanın çok önemli olduğu kan bağışında ilanların asılsız olduğu kanısının oluşmasından dolayı çok fazla zaman kaybedilmektedir.  

3.3.	Sistemin Sundukları
Hazırlanmakta olan sistem: İnsanların kolayca erişebildikleri mobil cihazlarında çalışacak bir uygulama olacaktır.  
Mobil uygulama olduğundan sadece kan bağışında bulunmak isteyen insanlar kullanacak ve istemeyen veya engeli olan insanlar kullanmadıklarından doğru kesime ulaşılmış olacaktır. 
Uygulamanın veri tabanında bağışçıların kan verme sayıları ve verdikleri tarih tutulacaktır. Bu veriler değerlendirilerek yeni kan bağışı yapmış bağışçılara ilan ulaşmayacaktır. Bu sayede ilan yine doğru bağışçılara ulaşmış olacak ve kan veremeyecek bağışçıların zamanları alınmayacaktır. 
Uygulama, konum bilgisi açık olan kullanıcıların konumlarını değerlendirecek ve kan bağışını en yakın bağışçılardan tedarik etmeye çalışacaktır. Bu sayede hem kan bağışına erken ulaşılacak hem de uzakta olan insanlara ulaşarak zamanları alınmayacaktır. 
Gelecekte uygulamanın mevcut sağlık sistemleri ile ilişkilendirilmesi durumunda, bağışçıların kan vermelerine engel olabilecek bir ilaç kullandıklarında veya engel olacak hastalıklara yakalanmaları durumlarda yine bu bağışçılara ilan ulaşmayacaktır. 

3.4.	Sistem Kullanıcıları
3.4.1.	İlan veren (Sağlık çalışanları veya hasta yakınları)


 



3.4.2.	Kan bağışçısı


                         



4.	Arayüzler

 
Arayüz 1 – İlan verme ekranı.

 
Arayüz 2 – Profil ekranı.
 
Arayüz 3 – Bildirim ekranı

 
Arayüz 4 – Açılır Menü
 
Arayüz 5 – Ayarlar ekranı

5.	Sistemin İşleyişi
İlan ekranında (arayüz 1) görülen metin alanından ilan metni girilebilmektedir. Zamanın önemli olmasından dolayı böyle bir zorunluluk bulunmamaktadır ve doğrudan kalpli butona tıklanarak varsayılan metin ile ilan yayınlanabilmektedir.
Yayınlanan ilanlar mevcut konum bilgisi alınarak sadece o konumda ki bağışçılara iletilmektedir.

Profil ekranında (arayüz 2) kişisel ve üyelik bilgileri eklenebilmekte veya güncellenebilmektedir. Sistemin geliştirilmesi ile birlikte ilerleyen süreçte bağışçıların kullandığı ilaçlar ve hastalıkları eklenebilir duruma gelecektir.

Bildirim ekranında (arayüz 3) yayınlanan ilanlar, güncellemeler, duyurular ve kan bağışı ile ilgili iletiler görüntülenmektedir. Ancak sistemin şuan ki durumunda sadece yayınlanan ilanlar görüntülenmektedir. 

Açılır menü (arayüz 4) uygulamanın sağ üst köşesinde bulunan menü tuşu ile açılmakta, profil ve ayarlar ekranları bulunmaktadır.

Ayarlar ekranı (arayüz 5) kan bağışı, kan bağışına engel olabilecek alışkanlıklar ve uygulamanın kullanımı ile ilgili tercihleri barındırmaktadır.

6.	Bakım
Sistemin mevcut durumunda bulunan eksiklikler belirlenmiş ve planlama yapılmıştır. İlerleyen süreçte belirlenen eksiklikler giderilerek sistemin iyileştirilmesi amaçlanmaktadır.
6.1.	Güncelleme Hedefleri
•	Konumların harita üzerinde görüntülenmesi,
•	İlanın kademeli olarak yayılması,
•	İlaç kullanımı ve hastalıkların eklenmesi ve takip edilmesi,
•	Bildirimlerin geliştirilmesi (daha ısrarcı bir bildirim),

7.	Kaynaklar
Faydalanılan bağlantılar:
https://vb10.dev/
https://material.io/develop/flutter

Faydalanılan eğitimler:
https://www.btkakademi.gov.tr/portal/course/google-flutter-ile-mobil-uygulama-kursu-10150#!/about

Proje kodları:
https://github.com/bhdrnsnci/acil-kan-uygulamasi


